10

15

25

30

XII 30] ΘΚΑ TI 0 PHILIPPICA SECUNDA. 1 1

caussam, quod immemor beneficiorum, memor patriae fuisset.
Quid? duos Servilios—Cascas dicam, an Ahalas ?—et hos
auctoritate mea censes excitatos potius quam caritate rei
publicae? Longum est persequi ceteros : idque rei publicae
praeclarum, fuisse tam multos, ipsis gloriosum.

XII. At quem ad modum me coarguerit homo acutus 28
recordamini. Caesare interfecto, inquit, statim cruentum
alte extollens M. Brutus pugionem Ciceronem nominatim
exclamavit atque ei recuperatam libertatem est gratulatus.
Cur mihi potissimum ? Quia sciebam? Vide ne illa caussa
fuerit appellandi mei, quod, curn rem gessisset consimilem
rebus eis, quas ipse gesseram, me potissimum testatus est se
aemulum mearum laudium exstitisse. Tu autem, omnium 29
stultissime, non intellegis, si, id quod me arguis, voluisse
interfici Caesarem crimen sit, etiam laetatum esse morte
Caesaris crimen esse? Quid enim interest inter suasorem
facti et probatorem? aut quid refert, utrum voluerim fieri an
gaudeam factum? Ecquis est igitur exceptis eis qui illurn
regnare gaudebant, qui illud aut fieri noluerit aut facturn
improbarit? Omnes ergo in culpa. Etenim omnes boni,
quantum in ipsis fuit, Caesarem occiderunt. Aliis consilium,
aliis animus, aliis occasio defuit: voluntas nemini. Sed 30
stuporem hominis vel dicam pecudis attendite. Sic enim
dixit: Brutus, quem ego honoris caussa nomino,
cruentum pugionem tenens Ciceronem exclamavit:
ex quo intellegi debet eum conscium fuisse. Ergo
ego sceleratus appellor a te, quem tu suspicatum aliquid
suspicaris: ille, qui stillantem prae se pugionem tulit, is a te
honoris caussa nominatur? Esto: sit in verbis tuis hic
stupor: quanto in rebus sententiisque maior? Constitue
hoc, consul, aliquando: Brutorum, C. Cassi, Cn. Domiti, C.
Treboni, reliquorum quam velis esse caussam: edormi cra-
pulam, inquam, et exhala. An faces admovendae sunt, quae

3-2

