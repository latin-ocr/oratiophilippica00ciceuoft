22 CICERONIS [XXIV 59

esse volumus, quamquam dissimilis est militum caussa et tua
—illi secuti sunt, tu quaesisti ducem—, tamen, ne apud illos
me in invidiam voces, nihil de genere belli dicam. Victor e
Thessalia Brundisium cum legionibus revertisti. Ibi me non
occidisti. Magnum beneficium! Potuisse enim fateor. 5
Quamquam nemo erat eorum, qui tum tecum fuerunt, qui

60 mihi non censeret parci oportere. Tanta est enim caritas ,
patriae, ut vestris etiam legionibus sanctus essem, quod eam
a me servatam esse meminissent. Sed fac id te dedisse
mihi, quod non ademisti, meque a te habere vitam, quia non 10
a te sit erepta: licuitne mihi per tuas contumelias hoc tuum
beneficium sic tueri, ut tuebar, praesertim curn te haec audi-
turum videres ?

61 XXV. Venisti Brundisium ad tuam mimulam. Quid
est? num mentior? Quam miserum est id negare non ις
posse, quod sit turpissimum confiteri! Si te municipiorum
non pudebat, ne veterani quidem exercitus? quis enirn miles
fuit, qui Brundisii illam non viderit? quis qui nescierit venisse
eam tibi tot dierum viam gratulatum? quis qui non indoluerit
tam sero se quam nequam hominem secutus esset cognoscere? 20

62 Italiae rursus percursatio eadem comite mima3 in oppida
militurn crudelis et misera deductio 3 in urbe auri, argenti,
maximeque vini, foeda direptio. Accessit ut Caesare ignaro,
curn esset ille Alexandreae, beneficio amicorum eius magister
equitum constitueretur. Tum existimavit se suo iure cum 25
Hippia vivere et equos vectigalis Sergio mimo tradere. Tum
sibi non hanc quarn nunc male tuetur, sed M. Pisonis
domum ubi habitaret legerat. Quid ego istius decreta, quid
rapinas, quid hereditatum possessiones dataS‚ quid ereptas
proferam? Cogebat egestas: quo se verteret, non habebat. 30
Nondum ei tanta a L. Rubrio, non a L. Turselio hereditas
venerat 3 nondum in Cn. Pompei locum, multorumque alio-
rum, qui aberant, repentinus heres successerat. Erat ei

