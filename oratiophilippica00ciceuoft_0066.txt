38 CICERONIS [XLI 106

devii, descenderunt, ut istum, tamquam si esset, consulem
salutarent. Incredibile dictu est, tamen vicinos inter omnis
constabat neminem esse resalutatum : praesertim cum duos
secum Anagninos haberet, Mustelam et Laconem 3 quorum

107 alter gladiorum est princeps, alter poculorum. Quid ego ⁵
illas istius minas contumeliasque commemorem, quibus in-
vectus est in Sidicinos, vexavit Puteolanos, quod C. Cassium
et Brutos patronos adoptassent? Magno quidem studio,
iudicio, benevolentia, caritate, non, ut te et Basilum, vi et
armis, et alios vestri similis, quos clientis nemo habere velit, 10
non modo illorum cliens esse.

XLII. Interea dum tu abes, qui dies ille collegae tui
fuit, cum illud, quod venerari solebas, bustum in foro
evertit Ι qua re tibi nuntiata, ut constabat inter eos, qui una
fuerunt, concidisti. Quid evenerit postea, nescio—metum 15
credo valuisse et arma—collegam quidem de caelo detraxisti
effecistique, non tu quidem etiam nunc, ut similis tui, sed

108 certe ut dissimilis esset sui. Qui-vero inde reditus Romam!
quae perturbatio totius urbis 1 Memineramus Cinnam nimis
potentem, Sullam postea dominantem3 modo regnantem 20
Caesarem videramus. Erant fortasse gladii, sed absconditi
nec ita multi. Ista vero quae et quanta barbaria est!
Agmine quadrato cum gladiis secuntur: scutorum lecticas
portari videmus. Atque his quidem iam inveteratis, patres
conscripti, consuetudine obduruimus. Kalendis Iuniis cum 25
in senatum, ut erat constitutum, venire vellemus, metu per-

109 territi repente diffugimus. At iste, qui senatu non egeret,
neque desideravit quemquam, sed potius discessu nostro
laetatus est, statimque illa mirabilia facinora effecit. Qui
chirographa Caesaris defendisset lucri sui caussa, is leges 30
Caesaris easque praeclaras, ut rem publicam concutere
posset, evertit. Numerum annorum provinciis prorogavit:
idemque, cum actorum Caesaris defensor esse deberet, et in

